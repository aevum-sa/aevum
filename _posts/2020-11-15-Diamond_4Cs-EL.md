---
layout: post
title: Χαρακτηριστικά των διαμαντιών
image: images/diamonds-p-1080.png
lang: el
ref: diamond-4cs
permalink: "/el/diamond-4cs"

---
## Τα τέσσερα “C”

Το διαμάντι ή αδάμαντας είναι περίφημο ορυκτό με ιδιαίτερη διεθνή εμπορική αξία, λόγω της μεγάλης σκληρότητας αλλά και της ισχυρής λάμψης του, χαρακτηριστικά που το κάνουν να ξεχωρίζει και να είναι τόσο περιζήτητο. Στη φυσική τους κατάσταση τα διαμάντια είναι ημιδιάφανα, διάφανα ή και αδιαφανή και τα χρώματά τους ποικίλουν καθώς υπάρχουν άχρωμα, ροζ, κίτρινα, γαλάζια ακόμη και μαύρα.

## Βάρος (Carats)

Το βάρος των διαμαντιών αλλά και γενικότερα των πολύτιμων λίθων, μετριέται σε καράτια (ct) και αντιστοιχεί σε 0,20 g. Όσο μεγαλύτερη σε μέγεθος είναι η πέτρα τόσο ανεβαίνει και η τιμή της, λόγω της σπανιότητας των μεγάλων πετρών.

![Illustration of diamond carat weight compared with size in mm](/images/4cs-weight.jpg)

## Χρώμα (Color)

Η αξιολόγηση του χρώματος των διαμαντιών ουσιαστικά βασίζεται στην απουσία των χρωμάτων. Θα αναρωτιέστε “Μα καλά πως γίνεται αυτό;”. Κι όμως είναι πολύ απλό: ένα διαμάντι το οποίο είναι χημικά καθαρό και δομικά τέλειο είναι άχρωμο, συνεπώς έχει και μεγαλύτερο κόστος. 

Το χρώμα των διαμαντιών μπορεί να είναι από άχρωμο έως και κίτρινο. Οι χρωματικές αποχρώσεις των διαμαντιών είναι τόσο ανεπαίσθητες που τις καθιστά αόρατες για ένα ανειδίκευτο μάτι. Αυτές όμως οι μικρές χρωματικές διαφορές παίζουν πολύ σημαντικό ρόλο στην ποιότητα καθώς και στην αξία του διαμαντιού.

![Illustration of the diamond color range, ranging from D to Z, with D being the clearest and Z the most yellow](/images/4cs-color.jpg)

## **Καθαρότητα (Clarity)**

Η καθαρότητα συσχετίζεται με την ύπαρξη ή μη εγκλίσεων, δηλαδή ακαθαρσιών και ψεγαδιών, μέσα στο διαμάντι και κατά πόσο αυτά είναι ορατά. Ένας ακόμη παράγοντας που κάνει τα διαμάντια ξεχωριστά εκτός από τη λάμψη και την ομορφιά τους είναι η μοναδικότητά τους, μιας και είναι αδύνατο να υπάρχουν δύο διαμάντια στα οποία να υπάρχουν τα ίδια στοιχεία στις ίδιες θέσεις.
**Παρακάτω μπορείτε να δείτε τις διαβαθμίσεις που έχει η καθαρότητα των διαμαντιών::**

* **Loupe Clean (LC) / Flawless (FL)**: Αψεγάδιαστο, χωρίς εμφανείς εγκλίσεις με 10× μεγέθυνση.
* **Internally Flawless (IF)**: Χωρίς εμφανείς εγκλίσεις με 10× μεγέθυνση.
* **Very Very Small inclusions (VVS1/VVS2 )**: Μικροσκοπικές εγκλίσεις τις οποίες ακόμη και ένα έμπειρος εκτιμητής δεν μπορεί να εντοπίσει με 10× μεγέθυνση.
* **Very Small inclusions (VS1/VS2)**: Με εγκλήσεις οι οποίες διακρίνονται εύκολα με 10× μεγέθυνση αλλά είναι μικρή σημασίας.
* **Small Inclusions (SI1/SI2)**: Εγκλήσεις οι οποίες είναι εμφανείς με 10× μεγέθυνση.
* **Pique or Included (P1/I1, P2/I2, P3/I3)**: Εγκλίσεις ο οποίες είναι προφανείς με 10× μεγέθυνση και πολλές φορές φαίνονται με γυμνό μάτι. Αυτού του τύπου εγκλήσεις μπορούν να επηρεάσουν σημαντικά τη διαφάνεια του διαμαντιού καθώς και τη λάμψη του.

**![](/images/4cs-clarity.jpg)**

## **Κοπή (**Cut)

Τα διαμάντια έχουν κάποιες συγκεκριμένες ιδιότητες, όπως είναι η σκληρότητά τους, η μετάδοση του φωτός και φυσικά η λάμψη τους. Η αξιολόγηση της κοπής έχει να κάνει με το πόσο καλά είναι κομμένο ένα διαμάντι ώστε να αναδεικνύονται οι ιδιότητές του. Η ποσότητα φωτός που αντανακλάται έχει σχέση με τις αναλογίες, τη συμμετρία και το φινίρισμα, δηλαδή το γυάλισμα, του διαμαντιού. Όσο πιο τέλεια είναι αυτά τα χαρακτηριστικά τόσο πιο πολύ φως αντανακλάται.

Η ποιότητα της κοπής είναι σημαντική όχι μόνο για την τελική εμφάνισή του αλλά και την αξία του, κάτι το οποίο είναι πολύπλοκο και τεχνικά δύσκολο καθότι παίζουν σημαντικό ρόλο αρκετοί παράγοντες. Η λάμψη (Brightness), η Φωτιά(Fire) και το Λαμπύρισμα (Scintillation) τα οποία έχουν να κάνουμε με την εμφάνιση του διαμαντιού από πάνω. Η Συμμετρία (Symmetry), το Φινίρισμα (Polish) και η Αναλογία(Proportions) έχουν να κάνουν με τον σχεδιασμό.

Λαμβάνοντας υπόψη όλους τους παραπάνω παράγοντες η Κοπή ενός διαμαντιού χαρακτηρίζεται ως:

* Εξαιρετική (Excellent)
* Πολύ καλή (Very Good)
* Καλή (Good)
* Μέτρια (Poor/Faint)

Όσο χειρότερη είναι η κοπή τόσο λιγότερο φως διαρρέει με αποτέλεσμα να μην επιστρέφει στο μάτι και το διαμάντι να λάμπει λιγότερο.

![Illustration of diamond cuts and shapes](/images/4cs-cut.png)